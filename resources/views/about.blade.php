<x-article-page
    perex="Od novembra 2020 maľuje v átriu SNG výtvarník Marcel Mališ autorskú repliku strateného diela — svoj nový obraz s pozmeneným názvom VďakyZdanie československého ľudu. Ako verne k úlohe pristúpi, bude na jeho rozhodnutí."
    embedUrl="https://www.youtube.com/watch?v=T0_VkpfCtlk"
    :tags="['propaganda', 'socialistický realizmus', 'hoax', 'strach', 'autorstvo', 'kult osobnosti', 'monumentálna maľba']"
    :previousArticle="Arr::get($articles, 0)"
    :nextArticle="Arr::get($articles, 1)"
>

    <x-slot name="title">
        Akcia ZET<br/> umenovedná výprava
    </x-slot>
    <x-slot name="meta">
        19. Novembra 2020 — 27. Júna 2021 Esterházyho palác, Bratislava
        <br/>
        Námet: Alexandra Kusá
    </x-slot>

    <x-slot name="content">
        <p>
            Pre maliara bude galéria „pracovňou“ a obraz tak bude pribúdať pred zrakmi verejnosti.
            Maliarska akcia je východiskom pre nový experimentálny žáner — umenovednú výpravu, ktorá zrkadlí
            naše premýšľanie o postavení národnej galérie ako vzdelávacej inštitúcie dnes. Je to miesto kladenia otázok a hľadania odpovedí.
        </p>
        <p class="mt-4 italic">
            V horúcom júni roku 1950, ktorý sa stane novým temným obdobím našej novodobej histórie,
            v tom júni, keď bola popravená Milada Horáková, začína trojica výtvarníkov pracovať na veľkolepej
            propagandistickej zákazke. Jan Čumpelík, Jaromír Schoř a Alena Čermáková ako členovia tvorivého
            kolektívu Č.S.Č. maľujú na zákazku ikonické dielo socialistického realizmu Vďakyvzdanie českého a
            slovenského ľudu generalissimovi Stalinovi. Monumentálny obraz (8,7 x 8 m) má reprezentovať servilnosť
            Československa na výstave hospodárskych úspechov v Moskve, no nakoniec sa stáva highlightom výstavy
            Československo-sovietskeho priateľstva v umení na pražskom Žofíne. Obrazu je venovaná mimoriadna
            pozornosť, o jeho vzniku pravidelne informujú médiá, jeho odhalenie sprevádza adekvátna mediálna
            pozornosť, prezentuje sa za účasti politikov, nakrúca ho filmový štáb. Nadšenie však veľmi skoro
            opadáva a obraz sa stáva terčom kritiky. V marci 1953 jeho hlavný protagonista zomiera a obraz
            navždy zmizne.
        </p>
        <p class="mt-4">
            Výprava je príležitosťou na otvorenie niekoľkých tém, ktoré sú (nielen) v našom umení znepokojujúco prítomné.
            Okrem situácie v 50. rokoch 20. storočia sa budeme venovať aj vzťahu propagandy a umenia, hoaxom,
            budovaniu kultu osobnosti či téme strachu, vzťahu originálu a kópie, problematike autorstva,
            monumentálnej tvorbe, umeniu na zákazku, mecenášstvu či vnímaniu a chápaniu problematických úsekov našich dejín.
            Ukončenie projektu sme naplánovali na 27. júna 2021, symbolicky na výročie popravy Milady Horákovej.
        </p>

        <hr class="my-8">

        <h3>Press</h3>
        <p>
            Kontakt: Klára Hudáková (<a href="mailto:Klara.Hudakova@sng.sk">Klara.Hudakova@sng.sk</a>)
            <br/>
            Press kit s tlačovou správou a fotografiami <a href="https://www.sng.sk/download.tom?hash=2MpCjbPO8yJIlhLtJC7xKnJWxNlym8QY&ID=1596">nájdete tu</a>.
        </p>
        <p class="mt-2">
        </p>

    </x-slot>
</x-article-page>
