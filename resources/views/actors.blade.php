<x-article-page
    title="Aktéri"
    hiddenTitle
>
    <x-slot name="meta">
        <strong>Námet:</strong> Alexandra Kusá
        <br />
        <strong>Autorský kolektív:</strong> Ondřej Horák (Fuczik), Jindřich Janíček, Samuel Chovanec, Marcela Kvetková, Alexandra Kusá,
        Marcel Mališ, Braňo Matis, Kristína Paulenová
    </x-slot>

    <x-slot name="content">
        <h4 class="mt-0">Marcel Mališ</h4>
        <p>
            Na výtvarnú scénu vstúpil kritickou hyperrealistickou maľbou.Túto techniku využíva na sprostredkovanie
            kritických obsahov týkajúcich sa nielen aktuálnych maliarskych, ale aj spoločenských problémov.
            Prejavuje dlhodobý záujem o interpretácie politických udalostí a o sociálne „telo", ako aj
            zaujatie pre aktuálne myšlienkové trendy vo filozofii a v estetike - dokonca sa nevyhýba
            označeniu, že je moralista.
            (<a href="http://marcelmalis.net/">marcelmalis</a>)
        </p>
        <h4>Ondřej Horák (Fuczik)</h4>
        <p>
            Známy popularizátor výtvarného umenia, architektúry a spriatelených disciplín v československom zábere. Autor
            filmov,
            relácií, scenárov, námetov, publikácií, výstav a iných počinov, ktoré s umením súvisia. Utajený romantik, ktorý verí
            v mravnú, tvorivú a hybnú silu umenia. Držiteľ ocenenia Magnesia Litera.
        </p>
        <h4>Samuel Chovanec</h4>
        <p>
            Spoluvytvára a programuje multimediálne inštalácie s vysokým podielom kreatívneho myslenia. Je novou posilou nášho
            tímu a jeho prvá realizácia je integrálnou súčasťou výstavy <em>Generácia 909,76</em>. V rámci Akcie ZET oživí
            veľkoformátovú maľbu - postará sa o vytvorenie inštalácie, ktorá bude reagovať na prítomnosť návštevníka.
        </p>
        <h4>Braňo Matis</h4>
        <p>Grafický dizajnér so širokým záberom a s presvedčením, že funkčný dizajn môže byť interpretačným partnerom
            akéhokoľvek projektu. Autor grafickej identity a inovačného informačného systému budúceho areálu národnej galérie. V
            SNG dlhodobo pracuje aj ako grafická podpora v autorskom tandeme s Pavlínou Morháčovou.</p>

        <h4>Jindřich Janíček </h4>
        <p>
            Je ilustrátor a nakladateľ sa venuje aj autorskej knihe. Knihy ilustruje, číta a predáva – aj preto založil
            obchod/nakladateľstvo/ štúdio Tate Take Take. Súčasťou je knižný butik, ktorý odráža prístup k práci – ponúka
            vybrané tituly, ktoré sú zaujímavé nielen obsahom, ale vždy aj formou – dobrú, ale nepeknú knihu tam nenájdete. Aj
            keď je zručný kresliar v intenciách svojho školenia a talentu vymýšľa vlastné tituly výsledkom je projekt Zbytečné
            reportáže a pod inou autorskou značkou Fake Fake Fake. Spolupracuje aj na fascinujúcom B – běžeckým magazinem a
            samozrejme získal aj signifikantné ceny. Je introvertom, ktorý však má čo povedať – ak by sa mu chcelo. Spolupracuje
            s Nikolou Klímovou, už Janíčkovou, s ktorou značku Take Take Take založili a počúva The White Stripes.
        </p>
        <h4>lab.SNG</h4>
        <p>
            Je originálna platforma SNG, fungujúca od roku 2015, v rámci ktorej naši kolegovia a externisti realizujú a skúmajú
            možnosti inteligentného využitia digitálnych technológií v galerijnej a múzejnej praxi. S výsledkami ich práce sa
            môžu návštevníci zoznámiť nielen pri návšteve galérie, pretože digitálny obsah nevtieravo, no príznačne integrujú
            priamo do výstavných priestorov, ale aj on-line. Pomoc a skúsenosti lab.SNG využívajú aj iné galérie, inštitúcie a
            iniciatívy.
        </p>

        <h4>Programový tím SNG</h4>
        <p>
            Oddelenie marketingu a tvorby programov sa spoločne s tímom galerijných pedagógov venuje inteligentnému
            sprostredkovávaniu múzejných obsahov verejnosti a vzdelávaniu umením. Tím pripravuje okrem dramaturgie programov aj
            ich metodologické ukotvenie a vôbec zavedenie tohto druhu premýšľania do bežnej praxe národnej galérie.
        </p>

        <hr class="my-8">

        <p><strong>Kolektív Č. S. Č (Armádne výtvarné štúdio Praha)</strong> – autori maľby Díkuvzdání českého a slovenského lidu
            generalissimu Stalinovi (1952)</p>
        <p><br/></p>
        <p>
            <strong>Jan Čumpelík (1895 – 1965)</strong> bol konvenčným maliarom realistickej orientácie, ktorý vyštudoval v
            rokoch 1920 – 1924 na AVU u profesora Vratislava Nechlebu. Absolvoval niekoľko študijných pobytov v Paríži a venoval
            sa ako portrétom meštiackej smotánky tak aj žánrovým dedinským výjavom, často zo Slovenska. Vďaka schopnosti
            historickej maľby sa po roku 1948 stal vyhľadávaným a úspešným protagonistom umenia socialistického realizmu. Chvíľu
            bol eufemisticky nazývaný najväčším československým maliarom, no už v polovici 50. rokoch začala jeho hviezda upadať
            a po odsúdení kultu osobnosti zapadla celkom – do milosrdného zabudnutia. Maliar sa stal príkladom mechanizmu
            dobovej propagandy, najprv na nej spolupracoval, a potom sa stal jej obeťou.
        </p>
        <p><br/></p>
        <p>
            <strong>Alena Čermáková (1926–2009)</strong> vyštudovala u profesora Jakuba Obrovského a Karla Mináře na AVU. Ako
            mladé dievča, jedináčik stratila otca – kapitána Čermáka, ktorého ako veliteľa vojensko-sokolského odboja proti
            nacistom popravili. Práve strach a obavy o otca, od zatknutia k poprave (toto obdobie trvalo tri roky), presvedčili
            mladé dievča o správnosti komunistickej cesty, ktorá stavala na antifašistickom základe. Do Armádneho výtvarného
            štúdia nastúpila po jeho založení v roku 1953 a odišla v roku 1960, aby sa mohla venovať maľbe vidieckych námetov.
        </p>
        <p><br/></p>
        <p>
            <strong>Jaromír Schoř (1912–1992)</strong> vyštudoval u profesora Karla Mináře na AVU, kde pravdepodobne poznal
            Čermákovú. S Čumpelíkom sa poznali z výmaľby závodu v Českej Lípe. Do Armádneho výtvarného štúdia nastúpil po jeho
            založení v roku 1953 a zostal jeho členom až do dôchodku a venoval sa témam z vojenského prostredia.
        </p>
        <p><br/></p>
        <p>
            <strong>Armádne výtvarné štúdio v Prahe</strong> bola organizácia pri Československej armáde, ako súčasť tzv.
            centrálnych umeleckých telies armády. Uzavreté organizované centrum socialistického realizmu bolo založené podľa
            vzoru sovietskeho Grekovovho štúdia. Výtvarné diela sa tam doslova „vyrábali“ za prispenia vlastných zamestnancov a
            vojakov vo výkone základnej vojenskej služby. Zároveň sa doň diela aj nakupovali a vystavovali v Múzeu
            československej armády, na Ministerstve obrany, používali sa pri výzdobe vojenských učilíšť, útvarov a
            kultúrno-osvetových centier.
        </p>
    </x-slot>
</x-article-page>
